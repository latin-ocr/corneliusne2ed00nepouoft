252 EXCURS VII.

turn a sufetibus diversum apud Carthaginienses nullum fuisse iudicemus.
Hunc enim praetorem Carthaginiensem domi item ut Romanum iurisdic-
tioni praefuisse necesse esset, id quod ego olim in maiore editione statui.
At hoc ipsum munus fuisse sufetum et nomen eorum indicat, quo iudices
significantur (quo eodem nomine consules Romani ante institutam prae-
turam appellabantur), et Livii locus ex XXXIV. 61, 15 snpra allatus de-
monstrat. Praeterea quae et Nepos deinceps § 5 et Livius XXXIII. 46, 8
de vectigalibus et aerario Carthaginiensium ab Hannibale melius ad-
ministrato referunt, aut quaestori aut summo magistratui sufeti con-
veniunt.

Denique ipsa illa, quae apud Nepotem ita adiunguntur, tamquam
rex Carthaginiensium a praetore diversus fuerit, postquam νοω fuerat,
anno secundo et vicesimo, vera non sunt. Quae Klugius p. 73 et 97 per-
verse de aetate Hannibalis intellexit, cum intervallum inter utramque di-
gnitatem interiectum significari appareat. Quo temporis spatio si rex fu-
isset Hannibal, aliqua eius rei significatio, si 11011 apud reliquos scriptores,
certe apud Polybium inveniretur: non fuisse, antequam Carthaginem re-
diret, silentium omnium evincit. Quid autem apertius est quam eum, qui
haec scripserit, falso regem pro imperatore posuisse? Nam inter annum
p. Ch. n. 221, quo imperator factus est Hannibal, et annum 199, qui pro-
ximus est post P. Sulpicium C. Aurelium consules, post quos consules
Hannibalem domum revocatum praetorem esse sactum apud Nepotem le—
gimus, ipsi illi duo et viginti anni intercedunt.

Ex iis, quae proximis verbis traduntur: Ut enim Romae consules,
sic Carthagine quotannis annui bini reges creabantur, hoc, binos fuisse
reges Carthaginiensium, item hoc uno loco certa significatione declaratur;
cum tamen Aristoteles reges Carthaginiensium comparet cum regibus Lace-
daemoniorum (ἔχει, inquit Pol. 11, 11, ἡ Καρχηδονίων πολιτεία τοὺς βασι-
λεῖς καὶ τὴν γερουσίαν ἀνάλογον τοῖς ἐκεῖ βασιλεῦσι καὶ γέρουσιν), Livius,
Iustinus, Paulus Diaconus cum consulibus Romanorum, neque dubitavit
de ea re quisquam neque dubitandum est. In diversas partes discessum
est de altera re, quod annui fuisse apud Nepotem dicuntur. Hendricus
p. 312 et Klugius p. 87 hoc vere traditum censuerunt, cum multum tri-
buerent Zonarae consensui, cuius haec verba sunt de Carthaginiensibus
VIII. 801. 131 ed. Bonn.): τὸν γὰρ βασιλέα ἑαυτοῖς κλῆσιν ἐτησίου ἆρ-
χῆς, ἀλλ’ σι’-κ ἐπὶ χρονίῳ δυναστείᾳ προύβάλλοντο. Neque Zonaram vel
potius Cassium Dionem, ex quo illum sua petisse nunc inter omnes constat,
in his Nepotem secutum esse satis probabiliter statuit Goettlingius noster
ad Arist. Pol. p. 484. Perpetuam fuisse regum Carthaginiensium potestatem
praeter Goettlingium, qui uno Aristotele nititur, maxime defendit Heerenus
(in libro, cui index est Ideen iiber dle Politilc et q. s. 11. 1, 135 ed. quar-
tae). Qui quod Ciceronem de re p. lI. 23, 42 reges Carthaginiensium con-
ferre ait cum regibus Romanorum, primum verum non est. Nihil enim
dicit aliud nisi triplex rerum publicarum 3611115, ex regali, optimati, po-
pulari mixtum, commune fuisse Romanis cum Lacedaemoniis et Cartha-
giniensibus. Quae res si reges Carthaginiensium usque ad vitae finem
tenuisse potestatem demonstraret, eodem argumento unum fuisse Cartha-
giniensium et Lacedaemoniorum regem ut Romanorum statuendum esset,
praesertim cum multa Cicero ξ 43 dicat de unius potestate; neque minus
recte inde, quod Livius reges Carthaginiensium cum consulibus Romanis
comparat, alii consules appellant, eos annuos fuisse probaretur. Longe
etiam debiliora alia sunt eiusdem argumenta. Grave est unum, quod Ari-
stoteles, ubi, quibus rebus Carthaginiensium et Lacedaemoniorum reges .

